<html>
    <head>
        <link rel="preconnect" href="https://fonts.googleapis.com">
        <link rel="preconnect" href="https://fonts.gstatic.com" crossorigin>
        <link href="https://fonts.googleapis.com/css2?family=PT+Sans+Narrow:wght@700&display=swap" rel="stylesheet">
        <link rel="preconnect" href="https://fonts.googleapis.com">
        <link rel="preconnect" href="https://fonts.gstatic.com" crossorigin>
        <link href="https://fonts.googleapis.com/css2?family=Nunito:ital,wght@0,200;0,300;0,400;0,600;1,200&display=swap" rel="stylesheet">
    
        <meta charset="utf-8" />


        <link rel="preconnect" href="https://fonts.googleapis.com">
        <link rel="preconnect" href="https://fonts.gstatic.com" crossorigin>
        <link href="https://fonts.googleapis.com/css2?family=Noticia+Text&display=swap" rel="stylesheet">



        <meta name="viewport" content="width=device-width, initial-scale=1.0">
        <link rel="stylesheet" href="ul_scoperte.css" />
        <link rel="stylesheet" href="nav.css" />
        <script type="text/javascript" src="ul_scoperte.js" defer></script>
    </head>
    <body>
        <nav>
            <div>
                <a href="/mhw1.html">Home</a>
                <a href="/plant_identifier.html">IDENTIFICATORE</a>
                <a href="/ul_scoperte.html">Ultime scoperte</a>
            </div>
        </nav>
        <section>
            <div class="container">
            
           <div class="title">
               <h1 >UNA MELODIA PER CRESCERE E SBOCCIARE</h1>
            </div>
            <p>Le testimonianze delle reazioni delle piante agli stimoli sonori si perdono nei secoli. In genere, i primi studi che vengono citati nella letteratura di settore sono quelli di T. C. N. Singh, botanico indiano della Annamalai University. Negli anni ‘50 e ‘60 del secolo scorso, Singh condusse alcuni esperimenti sugli effetti della musica per le piante, e riportò come questa potesse indurre a un aumento sostanziale della biomassa. In altre parole, la musica rendeva le piante più rigogliose. Il lavoro di Singh viene citato nel libro che ha reso popolare questo tema, The Secret Life of Plants, pubblicato nel 1973 da Christopher Bird (botanico e scrittore) e Peter Tompkins (giornalista e agente segreto). Il volume è una raccolta di testimonianze delle relazioni fisiche, emotive e spirituali tra le piante e l’essere umano. Gli autori suggerivano come la musica potesse aiutare le piante a crescere. Il libro non convinse la comunità scientifica, che lo criticò da subito e con buone ragioni, visto il gran numero di riferimenti a teorie pseudoscientifiche.</p>
            <p>The Secret Life of Plants fu comunque un grande successo editoriale e contribuì al fiorire di una corrente di musica per la crescita delle piante. Uno dei dischi più noti di questo filone è Mother Earth’s Plantasia, del compositore Mort Garson, uscito nel 1976. L’album era disponibile per i clienti che acquistavano una pianta d’appartamento nel negozio Mother Earth di Los Angeles; oppure per coloro che compravano un particolare materasso ai magazzini Sears. Il disco, oggi apprezzato come una curiosa e intrigante amenità, è stato ripubblicato nel 2019.</p>
            <p>Se Plantasia proponeva suadenti e sibilline musiche per piccole piante d’appartamento, ben altro era l’intento di Klaus Netzle, compositore di library music [musica per accompagnare produzioni audiovisive e multimediali] noto con lo pseudonimo di Claude Larson, che nel 1983 curò la pubblicazione di Plantlife: sottofondi elettronici avvincenti e a tratti ballabili – con titoli come “Cucumber Sandwich”, “Forced Growth” e “Grassroots” – che avrebbero perfettamente accompagnato la crescita delle piante nelle grande industrie agricole.</p>
            <p>Si potrebbe andare avanti all’infinito, citando artisti e composizioni sempre più improbabili, e migliaia di testimonianze aneddotiche raccolte nei decenni. Nel corso degli anni abbiamo fatto ascoltare di tutto a piante e alberi – musica classica, jazz, rock, heavy metal, canti religiosi tradizionali – e molto spesso si è notato come, per sommi capi, succedesse “qualcosa”. Al momento, la teoria scientifica più accreditata su come la musica possa far crescere le piante si concentra sulla vibrazione prodotta dalle onde sonore. Le piante trasportano molti nutrienti nei loro fluidi. Le vibrazioni di particolari suoni potrebbero contribuire a veicolare meglio queste sostanze. Sappiamo infatti che in natura, <em>piante possono crescere meglio se esposte al canto degli uccelli</em> o al suono di un vento leggero.</p>    
            <div class="title">
                <h1 >VOGLIO PROVARE PURE IO</h1>
             </div>
             <p>CLICCA PER RIPRODURRE!</p>
                <div class="preview">
                    
                </div>
             </div>
        </section>
    </body>
</html>